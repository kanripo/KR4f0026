# -*- mode: mandoku-view; -*-
#+TITLE: 于清端政書
#+DATE: 2015-08-25 00:29:08.185758
#+PROPERTY: ID KR4f0026
#+PROPERTY: BASEEDITION WYG    
#+PROPERTY: JUAN 卷一
<pb:KR4f0026_WYG_001-1a>¶
欽定四庫全書¶
　于清端政書卷一¶
　　　　　　　　　　　兩江總督于成龍撰¶
　羅城書¶
　　條陳引鹽利弊議¶
㸔得栁屬地瘠民貧兼以猺獞雜處自入版圖以來從¶
無引鹽舊例因粤東積引壅滯疏通無術波及粤西郡¶
縣乃有銷引之議葢自康熈元年始也栁屬以引鹽决¶
<pb:KR4f0026_WYG_001-1b>¶
不能銷考成斷不能完各陳艱苦詳請免銷文案如山¶
附卷可查撫臺憐憫各郡詳請痛切¶
題請免銷部議未允事出兩難一面行催立埠招商而¶
商人因引目數多無人敢於承應一面行文僉派里商¶
赴東領運一靣催開未完鹽引州縣職名吏民驚惶無¶
措幸撫臺深知吏民病苦補牘再陳區畫户口食鹽之¶
法極力調停部議始允而鹽引幸減三分之二矣自此¶
鹽課已定有司雖愁苦中積亦無可奈何有招商立埠¶
<pb:KR4f0026_WYG_001-2a>¶
者有設法官運者有僻處山中招商不應請命於上司¶
代爲招商運銷者咸屬急迫無聊之計幸數年以來考¶
成俱完且有溢額之引原其行鹽之初何嘗計及此也¶
今有司之考成雖完而民窮愈不可支不可不蚤爲之¶
變計也成龍奉條議之文確知民苦不敢坐視不言謹¶
條列鄙議於左¶
一官運之宜禁也當行鹽之始民苦無素封之家吏苦¶
無㸃金之術不得不賖借於有鹽之處以救考成之急¶
<pb:KR4f0026_WYG_001-2b>¶
鹽主因無現價倍昻其值鹽之來也既貴則有司之發¶
也自不得賤且在官之僕役明知鹽價出之百姓領運¶
盤費誰肯較銖計兩以爲官民計者鹽價之貴職此故¶
也至於發鹽之權自上操之有招商領運鹽包數多而¶
頻發者有不係招商假名色而予以必發者上之發於¶
州縣也無已則州縣之發於民也亦無已有司明知民¶
苦即引目已完而亦不敢不領爲無可如何之勢領之¶
必速發發之必速催鹽價雖貴而民不敢争催納雖急¶
<pb:KR4f0026_WYG_001-3a>¶
而民不敢議引價雖銷而民不敢言日復一日而民病¶
已入膏肓遲之又乆不惟累正賦而且恐無民之可累¶
矣官與民皆沉淪鹽引之中而莫之救其宜禁者一也¶
一埠商之宜革也官鹽係梧州賖來之物引税水脚俱¶
在其中有司止幸完其考成而不敢復議貴賤爲窮逼¶
所使而然也若埠商運自廣東鹽價可屈指而計且競¶
刀錐之利誰肯浪費一二及至地方探知官鹽之價若¶
干亦照様行之利踰本數倍乃無良心之極也即有輕¶
<pb:KR4f0026_WYG_001-3b>¶
利之商欲減其鹽價而又恐官鹽不行而獲戾焉是官¶
不樂商鹽之賤而致壅積商更樂於官鹽之貴而獲厚¶
利兩相騰湧民無賤鹽可食而民愈窮更有可異者既¶
名埠商其發賣自應聽乎其便無如其發鹽也必求之¶
有司而其收價也三五成羣挨門逐户而遍索焉埠商¶
之病民於斯爲甚其宜革者一也¶
欲除以上二弊莫若曉諭流商從便發賣渠較鹽本㡬¶
何鹽利㡬何斷不至湧貴數倍民亦不得從而爭議况¶
<pb:KR4f0026_WYG_001-4a>¶
前商之鹽貴而後商繼之勢不得不減價以求速售如¶
是而隨時貴賤非同官勢强壓而鹽可無一定之貴價¶
民亦得量其有無因其緩急任其多寡隨便而公易之¶
而民可無不得不領不敢不領之苦民窮稍甦流商喜¶
於疏銷有利而來之必廣窮民一旦得食賤鹽而銷之¶
必多則引額較前更踰有司亦不至有考成之慮矣然¶
尤有宜爲流商計者從粤東領鹽至梧州交引换票其¶
查核已嚴矣後抵栁府交梧州之票另换栁州之牌任¶
<pb:KR4f0026_WYG_001-4b>¶
意於各屬州縣交易不必畫疆界分彼此以免煩𤨏流¶
商之害而盤詰私鹽諸務亦可中止民商俱被寛大之¶
恩矣惟恐流商罕至而提標數萬兵口一年食鹽無算¶
馬平鹽包不及二百其餘之引或可以備不足是又意¶
外之一策也若王公将軍有鹽亦與流商等任其銷賣¶
不必經有司之手則流商之鹽從何而壅食鹽之民從¶
何而苦也¶
　　對金撫臺問地方事宜¶
<pb:KR4f0026_WYG_001-5a>¶
問緑林草竊如何消弭逋誅逆獞如何擒緝山川地理¶
之險要如何屯戍設防狑犽狼獞之驕悍如何撫綏馴¶
制倒廢驛站如何興復如初森嚴¶
欽限如何依期完結土司漢夷交錯之地如何立法使¶
邉陲藩籬鞏固相安錢粮闗税納汚之藪如何釐剔使¶
陋規火耗悉除殆盡何以清刑獄使民無幽繫何以懲¶
刁頑使民不健訟何以招流移使開墾蓁蕪何以懲貪¶
酷使澄清仕途何以察芟衙蠧何以積儲備荒¶
<pb:KR4f0026_WYG_001-5b>¶
竊敉寜地方之要莫若安民而安民之法必以肅清吏¶
治爲先務吏得其人而潔已愛民則弭盜固圉省刑息¶
訟興利剔弊諸務畢舉雖在邉徼可漸次化理矣成龍¶
寡昧書生荒裔下吏不識時務仰承憲問具稔憂時逺¶
慮爲國爲民之盛心敢不率其芻見以佐末議今天下¶
車書一統中外臣服粤西逺在南荒¶
天威底定巨寇已殄滅無遺而未雨綢繆猶厪憲慮誠爲¶
國家樹萬年不抜之基爲萬姓謀乆安長治之道也夫¶
<pb:KR4f0026_WYG_001-6a>¶
地方何盜盜即民也民雖無知决不樂於爲盜必爲飢¶
寒刑罰迫之而爲盜也責在有司清淨寡慾先之徳教¶
以端風俗繼之保甲以防不虞勿戕民命勿剝民膚俾¶
各安室家各戀妻子此弭草竊之末議也粤西猺獞種¶
類不一素號兇悍以殺戮爲生兼之十數年來地方無¶
主强陵弱衆暴寡無一淨地¶
天戈一指么魔屏跡彼雖仰畏其威然未盡懐其徳若¶
稍疎一面之網多方招撫開誠布公消疑釋嫌逆獞雖¶
<pb:KR4f0026_WYG_001-6b>¶
愚亦必樂生惡死悉歸王化不煩弓矢而土宇寜謐此¶
安逆獞之末議也山川地理或水或陸未厯其地難以¶
懸擬大約粤西地險獞悍屯戍之兵不可不設而統兵¶
之法不可不嚴兵以衛民亦有禍民者兵以防奸亦有¶
作奸者屯戍設防寜簡無濫此防險要之末議也狑犽¶
狼獞不事詩書不諳禮法驕悍固其素習責在有司暫¶
羈縻之漸教育之寛舒其手足約束其心思撫綏馴制¶
寜猛無寛此撫綏驕悍之末議也若夫驛站最爲民苦¶
<pb:KR4f0026_WYG_001-7a>¶
當湯火初出或可徐議興復然煌煌¶
功令火牌勘合之外嚴禁私役需索等弊四季循環立¶
簿查核有司實心奉行勿加譴責則民吏不受害而興¶
復如初亦不難矣此興復驛站之末議也¶
欽限事件最爲森嚴有司敢不殫竭心力勉副¶
功令然粤西與腹裏不同猺獞不習書數吏役乏人一¶
二經承兼理六房事繁人寡簿書堆案有司攢眉晝夜¶
不停而案牘彌積如造由单造奏銷造㑹計造徴解册¶
<pb:KR4f0026_WYG_001-7b>¶
籍繁多毫釐不敢苟簡此係每年一定之成例又加以¶
清丈田畆編審户口催造開墾無事不重且大以一二¶
書役朝夕拮据心血嘔盡一不合式查駁再造而限期¶
已逾此事之無可如何者也或有粤東善書算者投充¶
彼明知工食盡裁必求里甲私幇赫赫¶
功令誰敢自罹法網是僉役土著苦無其人召募流役¶
苦無其資書算者寡事必遲延則依期完結之法¶
不能自爲之解矣此早完¶
<pb:KR4f0026_WYG_001-8a>¶
欽件之末議也至于土司古昔設立土官撫其種類誠¶
以人地相宜性情相近以夷治夷縻之以爵祿而爲¶
朝廷用故無反側之憂今日夷漢錯處殘忍多乖皆因¶
土官左右無正人教導無良法以至於此若諭以輔導¶
擇人循法奉公使彼内地和平輸納其貢税而無復苛¶
求自可相安於無事此土司相安之末議也錢粮關税¶
國課攸關然今日粤西之百姓當兵火二十年財力俱¶
竭目擊荒烟茅籬遍皆鳩形鵠面榖賤金貴幸而正賦¶
<pb:KR4f0026_WYG_001-8b>¶
蚤完已出朢外况鹽引加派束手待斃萬無疏銷之術¶
國法難逃而陋規火耗雖甚不肖者或未必能行之兹¶
土此除陋規之末議也刑獄者民命所係寜失出毋失¶
入而好生之徳自洽詞訟者風俗所關禁止教唆嚴絶¶
赦前先審察原告之詞色勿爲濫准而刁頑之風可息¶
此清刑獄止健訟之末議也殺戮之後人民逃散田地¶
荒蕪但使遵行三年起科之實政吏靜民安流移可不¶
招而自來烟火輳集蓁蕪可漸次而開闢此開墾蓁蕪¶
<pb:KR4f0026_WYG_001-9a>¶
之末議也貪酷者害民害政之本然蠻烟瘴雨地瘠民¶
貧性命之念重富貴之心冷加以憲臺之嚴肅有司雖¶
不肖或亦朢風而畏罪之不暇殃民者莫若衙蠧芟之¶
毋使濫充一嵗必更察之毋使倖生而置辟不貸此清¶
仕途察衙役之末議也救荒者莫若積儲常平一倉萬¶
古良法春發秋收與民便宜而緩急有濟備荒之法莫¶
逾於此他如土物之採買里甲之苛派新役之幇貼當¶
此邉荒初甦之域未必如腹裏之事事可議也¶
<pb:KR4f0026_WYG_001-9b>¶
　　再陳粤西事宜¶
一塘兵之騷擾未盡除也奉文嚴飭遞送公文文設舖¶
兵武設塘兵兩不相渉遵行乆有定例無如有司與防¶
弁或情面相狥或私弊牽制縱放塘兵居住民村日供¶
柴水米食以故民不聊生惟在嚴察¶
一見年之答應未盡革也奉文嚴飭見年止許催辦¶
錢粮不許答應有司衙内供給上司差役飯食及過徃¶
仕客下程酒席無如積習難破肆行無忌者夫亦不¶
<pb:KR4f0026_WYG_001-10a>¶
少且無恥輩藉口某縣有供應恐嚇里民逐件欲行不¶
思洗滌惟在嚴察¶
一知府之權太重也徃例州縣有道府㕔為之伺察三¶
分其權而情難私飾勢難獨齗公道不能盡冺今道㕔¶
奉裁而有司之賢否藩臬耳目稍逺惟知府爲最近若¶
府得其人則官方自清民生自遂地方自安或不得其¶
人則是非慿其喜怒賢否任其髙下而有司畏知府更甚¶
於畏院司在下曲意爲阿從在上極力爲徇庇從此效¶
<pb:KR4f0026_WYG_001-10b>¶
尤成風而民命邉境關係不淺惟在裁酌¶
一部頒法馬之宜公用也粤西地瘠民貧錢粮不容拖¶
欠正宜恤民財以完公事若徒知刻剝則民多一分之¶
私費便缺¶
朝廷一分之正項以至嚴刑追比差役拷索使民號泣¶
無訴必倍貸以緩目前迨至秋成雖豐田中之禾先歸¶
債主一遇嵗歉賣兒鬻女奔走流離是當亟加憫念嚴¶
革收銀用戥以除暗加明加之害凡收條編有司宜親¶
<pb:KR4f0026_WYG_001-11a>¶
坐堂上将天平法馬置之座右不得拘定某盤放銀某¶
盤下馬聽從百姓完納有司即發印票不得假手書役¶
一力掌定民不敢言如有用戥收銀及書役兑平者許¶
百姓赴告¶
一納銀納米之宜速收粮票粮单之宜速發也近奉新¶
例四月九月催徵夫四月適當耕耘之候九月又在收¶
穫之時農工正殷而催科逼廹民之赴納也已非得已¶
又從而掯延之夫復何朢且有司所司何事若百姓納¶
<pb:KR4f0026_WYG_001-11b>¶
銀米而不即上堂躬收是怠惰也若百姓羣集不能隨¶
到隨收即時發放以至百姓隔宿守候則有司之才不¶
才亦大可見矣是在嚴察¶
一四月九月之新例宜通融也粤西與腹裏不同夏禾¶
最寡而秋稻爲多即秋稻亦有二種有七八月收者有¶
九十月收者是四月正耘九月正收之候也於此而催¶
科太逼則公私不勝其擾矣或稍爲通融聼從民便自¶
三月起至四月止有願輸納者收之願全完者奨之何¶
<pb:KR4f0026_WYG_001-12a>¶
必拘拘定以四月爲限也或孤单貧弱或水火災䘮一¶
時力不能辦者許具呈寛限秋收上納又何必於四月¶
納半九月納半之拘拘也窮者不得與富者較有故者¶
不得與無故者較量人情之緩急而權衡之期於完正¶
賦而止即有艱難困苦者量免一二而在官俸食豈不¶
可相爲開除奚若與㷀㷀赤子較輜量銖而算之無遺¶
力也又恐不肖藉名豁免而開侵欺工食之弊是必将¶
豁免者大張榜示俾民役咸知各抄一張存照以杜弊¶
<pb:KR4f0026_WYG_001-12b>¶
端如此新例雖定而恩行於例之中是催科中之撫字¶
也若夫未及四月而催徴全完是必急於火耗已經徵完¶
而未行起解是必隂爲那移種種弊端難逃洞察¶
一見年之亟宜憫恤也粤西見年名色與腹裏里長排¶
年爲一例係十年輪任正務若不加撫恤任意刻求勢¶
必家破人亡於一年之中即加數十年培養之力不能¶
復其元氣夫既革其供應矣而遂其力以催辧錢粮是¶
正務也然見年亦有田地若終日奔走挨門逐户而催¶
<pb:KR4f0026_WYG_001-13a>¶
之則自已之田禾荒不能顧雖未竭其財而亦已蹶其¶
生矣當開徴之候有司出示曉諭俾百姓随便上納如¶
輸納不前令見年催单頭单頭催花户可不勞而坐致¶
也至於朔朢之㸃夘嵗時之謁見日用之伺候當此邉¶
荒極苦之地猺獞畏疑之衆似可盡革而期於相安是¶
在裁酌¶
一雜派之不可包於官由单之亟宜發於民也夫雜派¶
之禁奉¶
<pb:KR4f0026_WYG_001-13b>¶
㫖嚴飭不啻再四然亦有確不可少者毎嵗之中造由¶
单紙張工墨有派在縣造實徵紙張工墨有派藥材本¶
色額銀不足有派表箋包袱額銀不足有派春秋二祭¶
禮不敢儉起解編銀水脚盤費有派兩次奏銷水脚費¶
用有派是皆一定之例萬不能除但當堂與民公議期¶
於足用眼同交出其派单有司硃墨㸃定散於見年存¶
照縱有不肖料不敢将多派硃单畱之百姓爲話柄也¶
至於意外之事如徃年幇解雲貴之餉費有派幇各道¶
<pb:KR4f0026_WYG_001-14a>¶
之進表有派幇潯州之水脚有派凡如此類咸由上派¶
定原有定數應將原牌付與百姓從公議派完解庻有¶
司無不可告語百姓之事百姓亦無疑畏有司之心上¶
下相知而緩急可以相濟若夫愚㺯猺獞欺其無知藉¶
口派項之多在官一力包管初則猶相照顧終則包外¶
加派民苦不堪而逃亡相繼是在亟爲勸諭禁止也正¶
賦雜項界限不眀總由不發由单之過猺獞雖不識字¶
彼亦知遇人而過問焉不發由单則原熟新墾混淆無¶
<pb:KR4f0026_WYG_001-14b>¶
所查明雜派得由而入之矣然¶
功令日嚴諱過愈巧印結甘結徒事紛煩若出其不意¶
稽查一二鄉民問其有由单否而官吏無所施其巧也¶
即如收銀大流水簿俱係奏銷時打㸃停當無關實事¶
止將納銀發票與由单合否而官吏又何所肆其貪也¶
一有司之亷耻宜養百姓之泣訴宜詳也夫官之於民¶
猶父之於子父不慈則子不孝官不清則民不良况邉¶
徼之民雖刁與腹裏大異腹裏有勢宦挾制劣衿把持¶
<pb:KR4f0026_WYG_001-15a>¶
光棍肆惡捕風捉影若夫蠢爾猺獞則不然不諳官語¶
不識文字惟聽外江流棍唆哄告状誆騙使用及至提¶
審茫無一應此粤西開闢初年之情形也數年以來百¶
姓告官吏者不一非盡流棍之唆哄實有逼於不得已¶
者夫民之告官吏豈盡是子虚豈盡是刁詐且有司之¶
於民宜化刁爲良上下親睦至於致民控訴全無體面¶
亟宜引罪自悔聽上處分辭職離任庻不致於官民搆¶
訟以傷體統若反復爭辯以祈免罪加民以刁寜不自¶
<pb:KR4f0026_WYG_001-15b>¶
愧縱使辯明無辜復何面目靦居民上乎倘民含寃不¶
能剖訴復增一仇敵愈使民重足而立也如立意與民¶
洗寃此風一倡始也訴之出於無奈猶知犯上之科究¶
也稍拂其意而肆行無忌恐開刁詐之漸是在憲臺黙¶
挽風化以釀和平之福也如有告官吏等事㽞中而不¶
必明行按事而漸除之以去地方之蠧以伸百姓之寃¶
則官吏知警不至與民廷辯庶公法行而廉恥亦全百¶
姓知状之未有准行也必俯首歸家不敢居告官之名¶
<pb:KR4f0026_WYG_001-16a>¶
及官掛弹章百姓羣頌爲上之明而不自以爲得意是¶
官之罪状取之羣議而無隠匿參核之權耑之於上而¶
不顯恃乎告訐如此則民情上逹而民風或可㡬乎淳¶
良也且以省案牘之煩而上下䝉清靜之休矣¶
一粤西之邉防宜加毖也邇來交南内爭附於中國以¶
爲聲援然弱則帖息聽命强則跳梁抗尊勢所不免彼¶
目覩兵馬雲集敢不惟命是從然二豎之勢不相下兵¶
馬一退緩必相謀彼内豈無智者陽爲順從隂爲修備¶
<pb:KR4f0026_WYG_001-16b>¶
事未可知况數年以來土司之官亦殚力矣改土爲流¶
之民亦未服心矣且猺獞嗜殺爲性反覆無常即有司¶
恩養如赤子而終不能必其革心也是可危也又在憲¶
臺未雨之綢繆焉¶
　　治羅自紀併貽友人荆雪濤¶
廣西栁州之羅城偏處山隅東北界連湖南道通一帶¶
西北界連貴州清平一帶其餘土司環繞山如劍排水¶
如湯沸蠻烟瘴雨北人居此生還者什不一二土民有¶
<pb:KR4f0026_WYG_001-17a>¶
猺獞狑狼之種帶刀攜鎗其性好殺父子兄弟反目操¶
戈恬不知怪順治十六年冬初入版籍成龍於十八年¶
到任掣簽後親者不以爲親友者不以爲友行李蕭條¶
自覺面目可憎賖脚錢寄口食行至清源敝同年王諱¶
吉人初爲蕭山尹繼轉蘇丞時讀禮家居慷慨仗義反¶
覆開明粤西非吉祥之地素知成龍家食尚可自給力¶
勸勿任以繳慿爲髙見成龍時年四十五英氣有餘私¶
心自揣讀書一場曾知見利勿趨見害勿避古人義不¶
<pb:KR4f0026_WYG_001-17b>¶
辭難之説何爲也俛首不答王兄黙知其意亦不復阻¶
灑淚而别五月初三日至家别繼母妻兒資斧艱難典¶
田賣屋設法止有百金攜蒼頭五人勇壮可伴臨行敝¶
族相餞歡飲至夜扶醉就枕而天已明矣古云壮士非¶
無淚不灑别離間此不情語也天眀舉家拜别大兒廷¶
翼入庠已乆猶如處子将祖遺田産文劵開眀交付外¶
止云我做官不管你你治家莫想我二語甫出户庭而¶
哭聲已逹外矣拜别祠堂不覺腸齗門裏門外相聚而¶
<pb:KR4f0026_WYG_001-18a>¶
泣不復囘顧攬轡登程此時之壮氣真可吞猺獞餐烟¶
瘴而不爲之少屈迨行至湖南冷水灘一病顛連未免¶
英雄氣短勉强扶病陸行至桂林謁見上臺皆知羸體¶
伶仃詢及病状咋舌驚訝惟勸以延醫調治勿亟赴任¶
抱疴之人至是膽落徃日豪氣從何得來病㡬危以苦¶
孽未盡不速死扶病至栁州稍愈尚不知羅城在何方也¶
羅城與融縣沙鞏連界行至沙鞏遇許鄉老仔細盤問¶
方知對山即爲羅境登山一朢蒿草彌目無人行徑¶
<pb:KR4f0026_WYG_001-18b>¶
周山遍似營陣哀哉此何地也胡爲乎來㦲悔無及矣¶
從此想敝同年之忠告不置也癡人作夢以爲邉境如¶
此漸入腹裏或不然可憐黄茅直抵城下八月二十日¶
入縣中一如郭外居民六家茅草數椽寄居關夫子¶
廟安牀於周倉背後夜不瞑目痛如刀割黎眀上任無¶
大門無儀門兩墀茅草一如荒郊中堂草屋三間東邉¶
隔爲賓館西邉隔爲書辦房中間開一門入爲内宅茅¶
屋三間四圍俱無墻壁哀哉此一活地獄也胡爲乎來¶
<pb:KR4f0026_WYG_001-19a>¶
哉鬱從中來病不自持一卧月餘從僕環嚮而泣無一¶
生氣張目一視各不相顧無如罪孽未盡死而不死乞¶
歸無路扶病理事立意修善以囘天意凡有陋弊清查¶
詳革可憾己命不殞禍及從僕黄瘦似壁畫隂鬼相對¶
而泣莫能相救無何而一僕䘮命餘僕驚惶不知所以¶
至康熈元年正月羣謀爲歸計成龍自付一官落魄復¶
何憾諸僕無罪何苦累之叮嚀各自逃生内有一僕蘇¶
朝卿仗義大言曰若今生當死於此回去亦不得活棄¶
<pb:KR4f0026_WYG_001-19b>¶
主人流落他鄉要他們何用哀哉幸有此也其餘掉頭¶
不顧當時通詳邉荒乆反之地一官一僕難以理事乞¶
賜生歸當事者置之一哂而已本年逃僕歸家大兒悲¶
念天涯萬里一主一僕何以安身續覔四僕來任而三¶
僕皆登鬼籙止存一僕在衙晝夜號跳一如風魔事處¶
兩難一人難以逺行欲将存僕伴歸隻身更苦無如存¶
僕亦有思歸之念聽其浩然長徃萬里惟餘一身生死莫¶
能自主夜枕刀一口牀頭貯鎗二桿爲䕶身符然思爲¶
<pb:KR4f0026_WYG_001-20a>¶
民興利除害囊無一物猺獞雖頑想無可取之貨亦無¶
可殺之仇帖然相安事到萬不得已之時只得勉强做¶
來申眀保甲不許帶刀攜鎗咸遵無違間有截路傷命¶
無踪盜情務期跟尋緝獲隱昧事情盡心推敲必得真¶
實立刻誅戮懸首郊野漸次心服地方寧靜而上臺採¶
訪真確於是有大事殺了解省小事即行處决之通行¶
也境内雖平憾與栁城西鄉爲隣此地祖孫父子長於¶
爲賊擾害無己申眀當事皆以盜案爲艱置之髙閣成¶
<pb:KR4f0026_WYG_001-20b>¶
龍思漸不可長身爲父母而可使子弟遭殃乎約㑹鄉¶
民練兵親督勦殺以對命爲主殺牛盟誓齊心攻擊先¶
發牌修路刻日進勦此未奉上命而專征自揣功成亦¶
在不赦之條但奮不顧身爲民而死勝於瘴病而死也¶
主意已定决不可囘而渠魁俛首乞恩講和搶擄男女¶
牛隻盡行退囘仍約毎年十月犒賞牛隻花酒一次取¶
各地方甘結存案敢有侵我境界者不報上司竟行勦¶
滅苐獞人不怕殺號令一以剥皮爲主而隣盜漸息至¶
<pb:KR4f0026_WYG_001-21a>¶
是上臺採訪更確反厭各州縣之請兵不已報盜不休¶
之爲多事也嗣後官民親睦或三日或六日環集問安¶
如家人父子言及家信杳絶悲痛如切已膚土謡武陽¶
岡三年必反亂一場任至三年寝食爲之不安頼人心¶
既和謠言不足信也又云三年一小勦五年一大勦及¶
至五年又當愁苦頼官民相愛謠言不足慿也時法令¶
太嚴有犯必殺情誼爲重婚娶䘮祭民間之禮一行無¶
不逹之隱羅城之治如斯而已康熈二年藩憲金公特¶
<pb:KR4f0026_WYG_001-21b>¶
取入簾諸官摃從盛飾成龍止帶皮套一件共相驚訝¶
㽞意相難時藩憲峻厲異常輒欲詬詈屬官成龍心不¶
平居闈中屢以抗直不少挫辱從此見重朝夕必求坐¶
談盛典不可悉數嗣陞本省廵撫即以條對下詢盡心¶
敷陳民間利病俱係入告重事納言如流事事¶
題疏而主文者辭不逹意¶
㫖允者什之七八康熈六年成龍以邉俸逾期八月陞¶
四川合州時報未到金撫臺靣諭兩司如不舉羅城令¶
<pb:KR4f0026_WYG_001-22a>¶
本院當特疏薦舉矣兩司唯唯從命而以卓異聞撫臺¶
又恐地方委用不得人反滋擾害耑疏新舊交代哀㢤¶
數年來一舉一動原非爲功名富貴計止欲生歸故里¶
日食二餐或日食一餐讀書堂上坐睡堂上毛頭赤脚¶
無復官長體統夜晩酒一壺值錢四文並無小菜亦不¶
用箸快讀唐詩冩俚語痛哭流涕並不知盃内之爲酒¶
爲淚也間嘗祝告城隍謂我無虧心事一㸃當令我及¶
早還鄉幸得保出性命囘想同寅諸公死亡無一得脱¶
<pb:KR4f0026_WYG_001-22b>¶
鬼神無爽能不寒心赴蜀之日别金撫臺䝉諭云我薦¶
舉一塲指朢行取知道你窮苦我爲你凑下盤費誰知¶
你先陞了此亦是你的命但兩司因認不得你不肯薦¶
舉你本院發怒方纔舉來誰想督臺將你考語淡薄自¶
甘四字圈了立意粤西单舉薦你一個亦是公道難冺¶
處今你徃四川又是苦了照羅城縣做去萬不可壊我¶
名聲我與書二封一與總督一與撫臺因此益勵前¶
操至死不變此數年之大槩也¶
<pb:KR4f0026_WYG_001-23a>¶
　合州書¶
　　請復祀典詳¶
照得一代之興首重祭祀之禮在外府州縣職司守土¶
各有宜祀鬼神載在舊章萬世不刋一切香帛牲醴咸¶
支用各處正賦錢粮纂入經費全書煌煌典制率土遵¶
行如春秋丁日祭¶
至聖先師啟聖公梓潼帝君戊日祭社稷山川風雲雷¶
雨城隍土地諸神三月初一日七月十五日十月初一¶
<pb:KR4f0026_WYG_001-23b>¶
日祭無祀孤魂或以崇文教或以敦祈報或以恤幽魂¶
皆有祭享一定之期簡而不數豐而不儉是誠¶
聖天子百神來享之盛典也有司奉行罔敢怠忽成龍¶
新任合州目覩地方荒殘招撫百姓爲急務然當安輯¶
之初必須培風化之源重衣食之本釋厲鬼之恫則¶
至聖先師爲禮樂文物之祖社稷諸神爲百榖生成之¶
佑至於無主孤魂倍宜憫恤蜀土遭刼屠戮白骨滿地¶
燐火遍野徃時民人寂寥雖悲號夜月無能爲祟兹流¶
<pb:KR4f0026_WYG_001-24a>¶
民漸歸烟火漸生則此等無主孤魂當人間祭祀之期¶
必悽愴愈甚恩祀不及怨氣所激或爲災眚或爲妖孽¶
必然之理以上諸祭祀皆宜急爲修舉不可闕一者也¶
曩因蜀中田地未闢賦税無多祭祀未舉遂爲缺典間¶
有有司捐俸舉行或派居民相助然未䝉¶
聖恩神鬼必不歆享且以如此重典而下需吏民捐助¶
適所以羞¶
朝廷而輕大典矧今日車書一統富有四海一切祭¶
<pb:KR4f0026_WYG_001-24b>¶
祀舉無缺畧何獨靳毫末之費而俾蜀疆神鬼不得霑¶
聖天子之恩歟伏乞憲臺裁奪¶
題請修復祀典豐儉之宜動支本處正賦錢糧銷算或¶
開徵粮多者從豐開徴粮少者從儉俟田土成熟漸次¶
如禮則蜀疆神鬼均受¶
皇恩而於一代之典制有光矣事關大典冒昧上陳¶
　　請正朝儀詳¶
照得朝賀大禮天下遵行臣子敬君自有一定之儀恐¶
<pb:KR4f0026_WYG_001-25a>¶
難以邉徼殘荒任其儀制參差成龍原籍山西永寧州¶
凡遇朝賀各官前一日昧爽齊集¶
萬壽院習儀祝¶
聖分班跪迎¶
萬嵗龍亭前至州治大堂本日昧爽各官齊集州治向¶
龍亭行朝賀禮有司詣¶
龍亭前跪廩生宣祝¶
聖文畢復位分班跪送此成龍原籍朝賀之禮也成龍¶
<pb:KR4f0026_WYG_001-25b>¶
初任廣西在栁州府遇冬至朝賀禮前一日提督分守¶
右江道併文武各官齊集分司衙門習儀迎¶
龍亭至栁州府大堂本日昧爽文武各官齊集栁州府¶
衙門文東武西魚貫而進提督與道官上月臺先行朝¶
賀禮分東西面立後文武各官在月臺下行禮畢通贊¶
禮生唱祝文引贊禮生引知府詣¶
龍亭前跪通贊禮生唱衆官皆跪廩生宣祝¶
聖文畢知府復位分班叩頭跪送¶
<pb:KR4f0026_WYG_001-26a>¶
龍亭此成龍目見栁州府朝賀之禮也今當冬至成龍¶
肅查朝賀儀式因地方荒殘原無上頒定規徃嵗文武¶
各官前一日齊集嘉福寺習儀本日仍於嘉福寺行¶
朝賀禮此合州舊嵗朝賀之禮也朝賀大典¶
天威咫尺臣子拜蹈罔敢差失苐成龍素未習禮又¶
無頒式未知在寺朝賀與在州治朝賀孰爲正禮又本¶
日祝¶
聖文云維某年某月某日某省某府州縣臣等荷¶
<pb:KR4f0026_WYG_001-26b>¶
國厚恩叨享祿位皆頼天生我¶
君保民致治今兹長至¶
聖壽益增臣等無任踴躍懽忭之至此成龍原籍與粤¶
西祝¶
聖之詞今查合州舊儀將冬至進賀表文宣讀又未知¶
二者孰爲通行定式夫以合州荒殘典籍軼失當草創¶
之時儀文缺略然朝賀大禮臣子不敢苟且但儀式未¶
頒成龍寸心難安謹将儀式申請伏乞憲臺裁酌舊章¶
<pb:KR4f0026_WYG_001-27a>¶
俯准頒賜定式遵行雖地方荒殘而威儀漸有可觀則¶
尊¶
君之禮大彰而典制可垂永乆矣¶
　　查採楠木詳¶
康熈七年十一月二十五日奉廵撫四川都察院張憲¶
牌案照查楠一事屢奉¶
嚴㫖隨即通行各屬遍查具報去後事關¶
欽工本院不得不親徃誌載産楠之馬湖永遵一帶躬¶
<pb:KR4f0026_WYG_001-27b>¶
率彼地各官兵役直抵深山逺箐確查大材楠木以資¶
國用除具疏¶
題明擇吉起馬外合先行委爲此仰該州官吏查照牌¶
内事理即束装星馳前徃彭水武隆二縣㑹同該縣文¶
武各官率領兵役鄉導確查搖櫓白馬江口及近酉陽¶
一帶山箐併南川縣金佛山馬嘴等箐堪充梁棟大材¶
楠木逐一開列圍圓丈尺計其臨江道里逺近馳赴遵¶
桐囘報本院以慿親臨彼地覆行查看酌估需用錢粮¶
<pb:KR4f0026_WYG_001-28a>¶
題報施行該州查明一處即詳悉具稟封入&KR0702;筒飛逓¶
駐節處所投閲仍減從兼程前去不許多帶人役滋擾¶
地方若奉行不善有悞¶
欽工法在必行非比他事可恕如著勤勞本院定當特¶
薦仍先将起程日期報明等因成龍捧讀憲諭凛遵減¶
從止帶書吏二名快皂二名門子一名前徃合併報明¶
竊思楠木闗係¶
欽工憲䑓¶
<pb:KR4f0026_WYG_001-28b>¶
題明親勘成龍仰承牌委何敢不夙夜黽皇惟是蜀川¶
之産楠木列朝雖有成案而今日之蜀川非昔時全盛¶
可比田地荒蕪烟火絶滅賦役户口載在由单厯厯可¶
數即有一二孑遺驚魂未定亟待撫綏設辦理一有不¶
善誠恐逺近傳聞或滋擾累䝉憲䑓諭令輕騎减從毋¶
遲毋擾此誠憲䑓為¶
國為民之盛心而一介下吏亦竊願上不誤工下不累¶
民以仰報於萬一邇者凛承¶
<pb:KR4f0026_WYG_001-29a>¶
皇上嚴諭踧踖無地星夜就道躬入深箐確查無遺用¶
以仰副憲命然不覺有切身之慮焉成龍由粤西來任¶
路經楚黔目覩大箐之中雲樹參天日光不到即夏秋¶
之交尚有冷氣逼人當此寒冬栗冽竟成氷穴大樹¶
之中林薄叢宻籐蘿纒結虎豹成羣人跡罕至必需夫¶
斬伐開徑爲容身之路火炮刀鎗防猛獸之奔逸且蜀¶
中居民與他省不同平日既乏皮襖又無絮衣驅此啼¶
飢號寒之衆修深山宻箐之路無衣無食何以禦寒必¶
<pb:KR4f0026_WYG_001-29b>¶
致冷凍顛仆一慮也倘有一二顛仆四外居民聞風奔竄¶
是工尚未舉而地方已爲騷動二慮也隆冬天氣民徙¶
無依相聚爲奸是目前所必無之事亦古來所恒見之¶
事意外可虞三慮也成龍身肩重委不敢不過爲顧慮¶
復思成龍入箐必與本地文武官員同行文官有衙役¶
或可令備斧頭鈎䥥凡宻箐無路之所指揮砍伐武官¶
有兵丁或可令備火炮鎗刀以防猛獸且大箐所在四¶
圍併無村舍若朝入山而暮就舍則奔走於茂林蔓草¶
<pb:KR4f0026_WYG_001-30a>¶
之域徃返躭延必遲時日何以報命必須武官帶一二¶
帳房偕抵深箐日暮攢宿於箐中庻無出入徃返之遲¶
悞而功可刻期告竣但成龍位微兼屬同寅勢在難行¶
伏祈憲臺迅諭武隆南川等處文官衙役備修路之具¶
武官兵丁帶防獸之器仍攜帳房爲露宿野處之備是¶
可不用民間一夫而地方自安靜無驚至於¶
國家安危生民休戚憲臺封疆大臣自有灼見非成龍¶
所敢輕議也¶
<pb:KR4f0026_WYG_001-30b>¶
　　規畫銅梁條議¶
一在外流移宜招也自甲申之變黎明逃至土司爲其¶
廹脅留難者有之或流居别屬因種粮而逗遛不歸者¶
有之或原係宦僕又負人錢債懼主索財畏縮不歸者¶
有之或一家先歸而爲民上者不論歸與不歸将名入¶
册以阻歸志者有之爲今日計或遍發告示或坐名關¶
取或見在載册之民歸自外方凡有父族母黨給以照¶
票令其招徠招到三五家或五六家俱准入本名户下¶
<pb:KR4f0026_WYG_001-31a>¶
俟三年例滿輸賦使在外之民播聞此風各自襁負而¶
至矣¶
一土著流寓既入版籍俱係縣民理宜和也夫食毛踐¶
土悉屬¶
朝廷赤子兼奉定例凡一插標即爲已業後亦不得爭¶
論今載册者多屬流寓萍踪以充户口在流寓之民見¶
有房有地願自整理整時别無人言及至料理齊備土¶
著則云族人之業或云母黨之産彼此爭奪禁人插占¶
<pb:KR4f0026_WYG_001-31b>¶
甘心傾圯若不嚴示地方終無起色不惟不廣招來即¶
見住之民日益思散矣¶
一荒田宜闢也查縣屬所轄二十六里載粮二萬二千¶
有竒今歸籍者寥寥載册者僅三十有九户奉行清丈¶
之粮止三兩一錢有零開墾萬不及一各民又防京丈¶
将見開之田懈怠如单夫隻妻租牛辦榖一年不足一¶
嵗之用終無展眉之日猶幸安堵如故務須給示奨勸¶
教民廣墾男耕女織各守其業毋致飢寒仍應差人逐¶
<pb:KR4f0026_WYG_001-32a>¶
月採訪勤惰勤者賞之惰者懲之如此鼓勵自是家給¶
户足有比屋葢藏之慶矣¶
一風俗宜整也查銅邑地方向稱人文禮義之邦自張¶
冦變亂二十年來人烟絶跡雖經開復禮教未興歸籍¶
之民間有㓜時拉入營伍竟不知孝弟忠信爲何事酗¶
酒放肆任意横行官逺法疎縱横得以自便雖有鄉官¶
幾人本無官守言責同居桑梓誰人得而禁之務令上¶
下二鄉設立鄉約各一名毎遇朔朢將¶
<pb:KR4f0026_WYG_001-32b>¶
上諭十六條諄切講解以禮讓爲先勤儉爲本戒遊逸¶
賭飲無以小過而不改間有不遵約束者許令指名報¶
究使知目有¶
王章勿令若輩視法如弁髦也¶
一縣城之駐防宜撤也當年王師進滇經過銅梁因餘¶
衆尚未遷移毎被逃兵過銅刼掠自遷移之後逃兵乆¶
已絶跡前以銅梁有官有印䝉上司設兵駐防誠爲衛¶
民乆安長治之基今銅梁官撤印繳民雖零星野處而¶
<pb:KR4f0026_WYG_001-33a>¶
頻年賊盜消弭以城内八九户之民安用三十餘名之¶
駐兵耶兼以將領不能鈐束兵卒動輒酗酒恣肆大營¶
尚在䕫門相去千有餘里向有合州駐鎮可以節制今¶
云已裁愈不能約束矣應否詳撤庻免殘黎滋擾¶
一寡婦㓜子宜恤也天下最苦者莫若寡婦伶仃無告¶
者莫過孤兒自宜優加憫恤乃有奸弊陋規令人詫異¶
者如夫死妻必嫁之言雖未可槩信而有等奸民乗民¶
婦夫死視爲竒貨或有隣居出備衣衾板木代𦵏經年¶
<pb:KR4f0026_WYG_001-33b>¶
累月不即取償扣算本利若干逼其再醮天理何存寡¶
婦無門可訴寧甘受嫁索財更有賄送官長紅銀假此¶
因公苛求雖奉兩院勒石碑禁公然視爲故紙今吏治¶
清賞罰明宜立法飭行嗣後有翁姑主婚者方許他適¶
若無翁姑叔伯者當聽本婦自便不許奸民逐逼庻生¶
者安心死者瞑目也¶
　　上提督請留合州營防兵揭¶
照得大臣謀國固相緩急以設防禦而下吏守土亦審¶
<pb:KR4f0026_WYG_001-34a>¶
時勢以詳去留本提督開闢蜀疆剪除羣冦躬親戎伍¶
險阻偹嘗及成功大定度形勢之或險或易議防兵之¶
宜有宜無㑹同前任總督李爰定經制爲¶
國家乆安長治之圖灼見合州據三江之要㑹六路之¶
總必需營兵坐鎮以資弹壓因設将領兵丁五百員名¶
載在經制垂之永乆成龍於本年九月初六日到任尚¶
未熟悉地方要害風聞有裁省合州營兵之議驚惶無¶
措姑就營兵之有關吏治者條晰上陳䝉撫憲批候部¶
<pb:KR4f0026_WYG_001-34b>¶
議在案嗣後成龍審閲合陽山川風景扼重䕫之上流¶
當順保之屏障地勢險要么魔敢於盤據烏合易爲糾¶
集毎當厯代季世遂爲𤓰裂如釣魚城之舊跡純陽山¶
之石刻鑿鑿可據以是知本提督與前部院李老成¶
謀謨增設營伍憂深慮逺兹本月二十四日接閲邸報¶
爲厯陳邉地等事已經奉¶
㫖依議是部臣據疏參酌知永寧之爲邉慮而未知合¶
州之有隱憂也爲乆逺之計本提督焦心爲¶
<pb:KR4f0026_WYG_001-35a>¶
國瞻前顧後已定之經制必不可更爲目前之計則成¶
龍利害切膚審時度勢已裁之成命尚需挽囘本提督¶
封疆大臣凡地方利害知無不言如合陽之裁兵實關¶
地方之安危事非𣺌小伏乞憲臺重念甫定之殘疆不¶
可輕爲揺動萬全之經制難以驟爲更易㑹同撫憲酌¶
議逺圖¶
題請遵照舊制留營駐防庻初年之經畫有始有終或¶
以永寧重鎮勢需增兵然重慶新設總鎮衙門所有城¶
<pb:KR4f0026_WYG_001-35b>¶
守三千之兵去留未定亦可通融調撥則合陽之營兵¶
可不裁蜀省之經制可不更而中外之土宇可以寧謐¶
無虞成龍腐儒不達時務祗因利害當身激切再陳統¶
祈憲鑒¶
　武昌書¶
　　爲武昌各屬請緩徴詳¶
看得府屬州縣驚鴻未集民生失所尚朢殊恩安輯若¶
復議徴恐小民輸納不前軍需必致違悞悉陳各屬情¶
<pb:KR4f0026_WYG_001-36a>¶
形懇乞憲恩生全如蒲圻嘉魚逼近臨湘冦賊犯境雖¶
飄忽而逝然士民驚避罔顧農業通城宻邇平江民不¶
安生被賊乗夜襲城黎明逺颺而烟火已絶咸寧聯接¶
蒲圻人民逺竄湖山境内十室九空崇陽處蒲咸通城¶
之間雖未流離而警息時聞不能盡力南畆至於大冶¶
當風鶴之餘土冦作祟即不終朝而滅斯民已受疑畏¶
興國武昌通山與大冶爲隣土冦煽惑兼以逼脅肆虐¶
生民不得樂業江夏爲省㑹首縣衝煩疲苦民不堪命¶
<pb:KR4f0026_WYG_001-36b>¶
是各屬危苦情形乆在憲臺洞鑒中兹奉查議合就據¶
實直陳均當軫恤安輯以恤民生則開徴之議尚非其¶
時似應仍前緩徴以救民困庻小民無催徴危廹之虞¶
有司免違悞軍需之慮¶
　　請復臨湘驛站詳¶
本月二十七日據蒲圻縣詳稱鳯官港三驛馬夫徐但¶
陳等禀懇詳迅起岳站等事該本縣知縣張圻隆查看¶
得蒲屬三驛接壤岳州長雲等驛原奉編以六十里爲¶
<pb:KR4f0026_WYG_001-37a>¶
一站所以節勞逸惜物力也目今隣邑未行起站無馬¶
換騎節經大人差使徃上俱經越站長驅三百餘里以致¶
夫馬困疲前馬既去後差無以接濟差使絡繹勢必貽悞¶
關係匪輕合無詳請俯念驛傳急務轉詳蚤發岳屬馬匹¶
各驛起站接換庻軍機無悞人馬得甦等情到府該本府¶
看得湖北蒲邑與湖南臨湘爲隣蒲有官塘鳯山港口三¶
驛臨湘有長安雲溪二驛雖有南北之分而驛站實爲血¶
脈相通之路目前蒲圻三驛招撫馬夫增補馬匹應差無¶
<pb:KR4f0026_WYG_001-37b>¶
悞奈臨湘兩驛未設将港口之夫馬越站至岳港口勢不能支¶
将鳯山官塘夫馬越站至岳路程愈逺夫馬愈敝是以¶
臨湘未設之驛而累及蒲圻已設之驛恐三驛夫馬愈敝¶
則差使絡繹将何以應此該縣據馬夫之禀而急由請也¶
伏懇憲臺念郵傳關軍前急務刻不容緩移㑹偏院設法¶
馬匹蚤立臨湘兩驛則蒲驛不至拖累軍機得以迅傳矣¶
　　飛報收復蒲圻詳¶
成龍奉憲委修咸寧河橋當有李守備及廵驛各員協¶
<pb:KR4f0026_WYG_001-38a>¶
力相助于初七日工成已經飛報在案初八日至蒲圻¶
官塘驛宣布徳意有大貴雙坵二團鄉民投見成龍遵¶
發憲示鄉民罔不悦服亦經飛報在案初九日沿路鄉¶
民迎接泣訴各有陳詞現經彚繳咸乞憲示但頒發者¶
已盡懇領甚衆祈速多頒以安人心本日晩成龍同武¶
昌衛李守備城守王把總金口郭廵檢咸寧孫典史渡¶
河進蒲圻縣城寂無人烟止有原任丁憂廵檢潘宏錦¶
閤家在城隨查縣有六門即壅塞四門僅留北門水門¶
<pb:KR4f0026_WYG_001-38b>¶
以通徃來以便修橋所有收復蒲圻縁由合就飛報¶
　　規復蒲圻上王憲副禀¶
自憲駕囘蒲成龍因崇陽&KR0657;歸日夜不寧今船已足數¶
值王把總從大營旋奉撫憲有守橋梁之命則橋有責¶
成定於二十九日聯舟爲橋庻成龍之職可寛責任至¶
於招撫士民當大兵渡河之後人心踴躍思歸雖朝來¶
暮去而路有行旅市有貿易無如天雨連綿道途泥濘¶
繼以逃兵浪言煽惑人心前此阻士民欲歸之路者天¶
<pb:KR4f0026_WYG_001-39a>¶
也後此阻士民欲歸之心者人也天時人事如此縱成¶
龍竭盡心力其何能濟惟有株守歎息而已既無益於¶
地方應歸省以謝罪一畏士民之無主空城寥落一畏¶
屬員之偕行驛站廢棄暫且居蒲以圖可乗之機但請¶
署之文未下精力愈疲神氣愈耗似一廢人居一棄地¶
矣若逃兵乃徳安興國蘄州黄協四鎮兵也於二十七¶
日早渡蒲河流言散布耳不堪聞從崇陽大冶逃者十¶
之七從蒲逃者十之三恐通城一帶自此倍爲多事未¶
<pb:KR4f0026_WYG_001-39b>¶
知撫憲如何布置通城咸寧官不勝任成龍因蒲署未¶
下亦不敢多言地方事目前靜坐河干料理船隻鄉紳¶
伺其動靜頗爲帖息二十八日鄉民徃來不絶以通南¶
北一綫之路王把總歸來道營中事甚悉二十三日我¶
師在陳陵磯遇賊勝負未分但南冦多鳥銃料不敵我¶
師之勁弓矢爲輕便天氣晴明利於馳射戰勝在即嗣¶
容報聞¶
　　籌畫蒲圻防守詳¶
<pb:KR4f0026_WYG_001-40a>¶
看得蒲圻城内留兵防守必然之勢也然止留一將領¶
足矣恐主將多則兵丁難於約束士民畏懼不歸依然¶
一空城耳且兵丁盡住民房目前士民歸來將何爲安¶
身之處更有不忍言者民房家資木器已不可問再過¶
數日土底蓄物亦在難保士民歸家一見傷心必號泣¶
而他徃成龍亦乏撫循羈縻之術矣伏乞憲臺酌留何¶
營何将該兵若干牌行遵照或止留城守王把總兵三¶
十名防守城池遞送塘報亦足濟用今日之事兵不在¶
<pb:KR4f0026_WYG_001-40b>¶
多止在收拾人心而已¶
　　上張撫臺籌報各屬情形禀¶
成龍駐守蒲邑士民初有歸意可憾興國蘄州黄州徳¶
安逃兵囘營浪布流言人心震驚蒲邑附近各縣危如¶
纍卵上憲差使慌張空囘一應公文塘兵打轉道路梗塞¶
通城文武恐懼離汛頼有崇陽一縣砥柱中流差役¶
探成龍動靜地方稍寧通城因之報文囘縣嘉魚自冦¶
夜來明去後避居鄉間聞今亦已歸縣蒲邑漸有歸民¶
<pb:KR4f0026_WYG_001-41a>¶
村落擊鼔插秧山中採茶肩擔沿河船隻貿易未盡齗¶
絶前尼將軍票查病駱駝一隻成龍差武童賀世沿賫¶
收管繳營本月初六日午時來見言四月二十九日離¶
營我兵駐扎離陳陵磯五里附近大江粮米不絶止缺¶
燒柴二十三日陸路大戰殺賊無數滿兵引他看殺死¶
者俱係頭有長髪二十四日水路大戰砲打壞賊船無¶
數二十七日二十九日陸路俱大戰每日我兵四千餘¶
人廵哨此係確信本日忽有大冶縣報文二角武昌縣¶
<pb:KR4f0026_WYG_001-41b>¶
報文一角愚民作祟恐縣文失之驚張亦冝早爲安慰¶
大冶逼近興國有柯陳二家且通城乆已思亂嘉魚頑¶
悍異常倘聞風附和大爲心腹憂縱殄滅不難亦傷元¶
氣守憲素得民心勅速發示以遏亂萌且撫有柯陳庻¶
民宻差曉諭解散發兵防守此要著也恐愚民生疑反¶
逼成釁端是解散防守緩急之間憲臺自有萬全長䇿¶
依成龍愚見俾興國將領嚴加隄防通山武昌兩縣發¶
重兵守禦且置大冶於不問順而撫之則反側子自安¶
<pb:KR4f0026_WYG_001-42a>¶
不發兵可無走險之虞發隣兵以張鎮壓之威且以杜¶
隣封通謀之漸未知可行與否此事闗係非小耑役賫¶
投伏乞憲臺垂念封疆宻與守道計議若守憲肯親臨¶
大冶相機安撫自可無事但不可輕帶兵耳前日逃兵¶
各懐疑懼務令各營將領收拾安慰加以告病假歸名¶
色無使宻釀禍種聚而成黨再懇將大冶通城通山咸¶
寧所供荆需移㑹督臺暫緩以安人心成龍爲地方起¶
見非敢乗機怠緩軍務也統惟憲裁成龍僻處山隅鞭¶
<pb:KR4f0026_WYG_001-42b>¶
長不及以貽憲慮罪難擢數蒲邑大水冒城垜垣摧倒¶
城内房屋傾圮合併附報¶
　　報咸蒲浮橋被水衝壞情形詳¶
咸寧橋成洪水衝壊是實天降災殃也咸寧古有石橋¶
亦被山水衝傾則一浮橋又安能支泛漲無涯之水成¶
龍初九日冒雨至蒲圻大雨水漲漫無下樁之所已經¶
申報在案初十日料理物料十一日將橋梁雨中成就¶
值有咸寧橋被水衝之報成龍心神慌亂茫無措手本¶
<pb:KR4f0026_WYG_001-43a>¶
日蒲圻大雨如注水聲如雷是咸寧已壊之橋不知如¶
何復脩目前蒲圻已成之橋又在十分危急也成龍的¶
於十二日赴咸寧多方布置物料力謀再舉不識天意¶
何如合就申報¶
　　呈報委撫東山起程日期詳¶
本月二十二日奉撫部院憲牌内開麻城縣土冦劉青¶
藜狂悖猖亂本應遣發官兵擒拿但恐無知愚民或偶¶
被蠱惑或勢迫脅從不忍俱加誅戮特先委武昌道黄¶
<pb:KR4f0026_WYG_001-43b>¶
州協㑹同前徃相機撫慰今恐小民疑畏不前查該府¶
先任黄州駐劄岐亭廉能自持士民素所愛戴合行遴¶
委備牌仰府照牌事理即将發來告示十張兼程前去¶
麻城縣各山寨地方曉諭民人急蚤悔悟如爲土賊迫¶
脅不妨自首以贖前愆若有力能擒拿賊首亦許自新¶
仍加優賚倘或執迷不悟該府諭以忠義曉以國法力¶
爲解散事平之日本部院自有酬庸之典齗不負該府¶
賢勞也等因奉此成龍已於二十二日晩自㑹城起程¶
<pb:KR4f0026_WYG_001-44a>¶
於二十四日已抵白杲的於二十五日進東山安撫理¶
合申報¶
　　初撫東山遣牌¶
照得本㕔鎮岐四載有餘凡我士民罔不開誠見赤相¶
安無事至於分守鄉汛頼保無虞殱滅鼠盜藉力協助¶
因之偷兒逺遁狼子囘心年來頗稱寧謐固本㕔之幸¶
實士民之力也二月¶
覲歸詢知地方平靜不勝慶喜及赴省署理武昌府事¶
<pb:KR4f0026_WYG_001-44b>¶
辦理軍務又徃咸蒲造搭浮橋仍駐蒲防守城池雖諸¶
務叢集未嘗一刻忘爾岐民自蒲旋省忽聞東山作亂¶
誠爲怪事以東山尚義之鄉胡爲有此不義之舉父母¶
妻子立見亡滅可惜本㕔數年生養一旦成灰燼也真¶
可痛心酸鼻再三請命撫部院矜宥無知幸䝉撫部院¶
如天之仁特允所請以開一面之網今本㕔奉命來撫¶
合先遣牌傳諭爲此牌諭東山士民知悉牌到之日速¶
候本㕔親臨投見辯明作反情由爾民素稱良善何忍¶
<pb:KR4f0026_WYG_001-45a>¶
背叛¶
朝廷将本㕔平昔勸諭安生理保身家等語竟置若罔¶
聞也如數月不見竟成讐敵本㕔立即囘省任兵馬剿¶
滅本㕔亦不爲爾民姑息矣言出衷腸切勿朦視¶
　　勸畈間歸農諭¶
照得劉青藜官激民變一案人心疑畏地方震驚以致¶
該縣請兵安慰自與附近良民無渉况協府乆鎮黄州¶
禮士愛民賑荒放生一片婆心爾民共知兹統兵來撫¶
<pb:KR4f0026_WYG_001-45b>¶
自是紀律森嚴爾民當農忙之時一刻千金惟恐驚慌¶
逺竄致悞農業合行曉諭爲此示諭沿路居民人等知¶
悉各宜歸家盡力南畆勿畏賊黨扳害涇渭定有分别¶
勿懼兵丁徃來軍令毫無假借如仍前遠避不惟悞自¶
已一年之生計且有負協府平昔恤民無方用兵有律¶
之至意¶
　　安慰各堡諭¶
照得本㕔奉撫部院命安撫東山於本月二十四日至¶
<pb:KR4f0026_WYG_001-46a>¶
白杲據徐家堡生員朱珏方士位黄金聲鄉民周吉甫¶
等呈稱本堡士民夙係耕讀樂業並無外事禍因三四¶
匪類附㑹東山本月初十日已經解散十四日復被訛¶
報鄉堡耆民善人再查並無形跡十五日鄉約周美公¶
㸃卯遭誣合堡皆賊見在監禁以致善良疑畏驚散又¶
據生員朱珏等結稱本區除四凶附入東山外再有匪¶
類願甘認罪又據白杲王家水垣等五堡生員戴其進¶
等結稱生員朱珏等俱屬良儒如有不端願甘認罪各¶
<pb:KR4f0026_WYG_001-46b>¶
等情已經申報撫院外合行給示安慰爲此示諭徐家¶
堡士民知悉各歸堡内乗時務農勿得自悞生意如有¶
挾詐讐害揚言害衆許即禀明立刻詳院究治凡我士¶
民切勿再生疑畏離家失業¶
　　申徐道臺請釋無辜詳¶
看得狂夫倡亂則宜勦赤子弄兵則宜撫自古皆然况¶
逼而走險嘯聚山林情有可原者乎至於嚴刑慘刻逼¶
報良善爲賊意欲一網打盡何能免鬼神之忌古人於¶
<pb:KR4f0026_WYG_001-47a>¶
賊黨之中尚冀開一生路爲脅從罔治之法何今人於¶
良善之中務期株連蔓引爲殱滅無遺之舉仁人君子¶
安忍存是心行是法也兹據生員鄉民哀訴前來合亟¶
請命伏乞憲臺憐念無辜遭此慘刑罹此法網速行縣¶
釋放不惟受刑之殘喘可畱旦夕之命且四境良善得¶
免人人自危之虞否則逼人於危畏禍偷生將有不可¶
言者矣¶
　　申張撫臺釋放無辜詳¶
<pb:KR4f0026_WYG_001-47b>¶
看得東山之禍起於官激民變而究其根源由於縣官¶
心神昏亂何物鄒克忠乃衣頂生鄒惺不孝不慈無仁¶
無義此麻邑之窮兇極惡也縣官視爲心腹衙役倚爲¶
爪牙乗機賈禍唆官峻刑逼士民於危亡陷士民於株¶
連將縣城紳衿槩稱通賊力脅離縣驚疑無依又云縣¶
城之外無非賊黨贊謀遍勦以致士民號泣怨氣衝天¶
除朱珏徐克成等呈已經申報外兹據徐阿曾李中素¶
呈詞合亟報明伏乞憲慈迅查縣官陷害良善并鄒克¶
<pb:KR4f0026_WYG_001-48a>¶
忠主謀羅織情由釋放監禁夾傷平民焚毁刑扳無辜¶
供詞庻人心自安禍端可息¶
　　報東山就撫詳¶
成龍凛奉憲命於本月二十七日单騎進山劉青藜之¶
父劉啟禎帶鎗手三百餘懽躍投見成龍曉諭以憲恩¶
不忍加誅安慰解散天地父母之至意啟禎跪泣衆冦¶
崩角稽首感頌憲徳已經就撫然山愚無知猶恐事後¶
加誅意外就戮環泣始終赦宥成龍仰體憲慈已許轉¶
<pb:KR4f0026_WYG_001-48b>¶
達矜全伏乞憲恩迅賞矜宥保全告示以𢎞不殺之仁¶
聞山中尚有數孽祈諭啟禎盡行招撫無畱遺種商城¶
英山匪類隄防入境藏匿倘有疎虞應将啟禎前罪俱¶
發目前安撫必須解散解散必須安挿乞速撤黄協兵¶
囘汛勅守憲暫駐以便安插以釋疑畏仍飭麻城縣將¶
監禁疑獄查報釋放已逐紳衿曉諭進城勿再偏聽誅¶
求以安地方成龍必俟山黨肅清安置妥當方敢旋省¶
但報文苦無驛馬傳遞多稽時日乞憲差星夜馳送告¶
<pb:KR4f0026_WYG_001-49a>¶
示諭帖可蚤結此局成龍可免稽滯日乆文案堆積之¶
慮矣¶
　　上張撫臺陳情小禀¶
東山安撫一案五月二十七日就緒本日差役飛報候¶
命安插值¶
禁旅路經麻城四境鄉民又驚避一空成龍係地方安¶
危隻身駐居白杲經過將軍嗔責藉伊兵威竊取成功¶
嚴聲厲色問賊在何處我們去殺成龍不敢遜對以安¶
<pb:KR4f0026_WYG_001-49b>¶
撫在先兵到在後何爲藉威已經安撫何爲又殺將軍¶
愈怒云既有本事何不殺吳三桂去成龍囘稱原不曾¶
帶領兵馬亦曾收復蒲圻將軍言我不是與你爭功成¶
龍稱與¶
朝廷辦事夫有何功將軍問成龍鄉貫忿然而徃成龍¶
無端受其凌辱竊思成龍年近六旬鬚髪皓白耳聾眼¶
花自筮仕粤西由蜀至楚離别妻子隻身奔走十三年¶
磨苦已極功名念灰近因地方多事不敢規避前受知¶
<pb:KR4f0026_WYG_001-50a>¶
於總憲新沐寵於憲臺知無不爲事無不任風雨寒濕¶
艱辛備嘗止圖報憲恩於萬一實無邀功求進之念無¶
如時事多艱大將領兵咸以嗜利攘功爲心毫無推賢¶
讓能之徳成龍下吏秉性愚直實難安位伏乞憲恩早¶
定東山成龍星馳旋省陳情乞休合先報明¶
　　慰東山士民樂業諭¶
照得本㕔鎮岐四載自媿教養無能然誠信不欺爾士¶
民知之有素兹東山不靖赤子㺯兵撫部院好生爲心¶
<pb:KR4f0026_WYG_001-50b>¶
不忍加誅特命守憲徐總府王統兵撫慰又虞爾山中¶
士民疑畏不前因本㕔平昔爲爾士民所信旋委前來¶
曉以忠義諭以國法力爲解散以是奉命馳臨本月二¶
十七日单騎進山爾士民果釋疑畏撤旗奔獻環呼懽¶
躍申訴寃抑辯明䧟害除詳報撫部院給示安慰外合¶
再曉諭爲此示諭東山士民知悉既傾心就撫宜實意¶
安生履毛踐土無非¶
皇恩鑿井耕田當圖報効即司牧有一行之乖方然天¶
<pb:KR4f0026_WYG_001-51a>¶
下無不是之父母嘯聚雖稱避禍㺯兵豈爲良民繩以¶
國法剿滅何辭幸撫憲有力爲解散之諭恩侔天地本¶
㕔有力爲請命之誓炳若日星凡我士民盡釋疑貳歸¶
寧父母各安身家僻處山隅南北之兵戈不到游優田¶
里婦子之嬉笑自如何等快活何等受用永革一時邪¶
念共享山中太平本㕔千言萬語無非爲爾父母妻子¶
各宜書紳永佩不忘¶
　　申報東山撫事已竣詳¶
<pb:KR4f0026_WYG_001-51b>¶
成龍凛遵星馳於五月二十四日至白杲駐扎離賊窠¶
十五里寂無人烟已經報明在案本月二十七日单騎¶
進山劉青藜之父劉啟禎帶鳥鎗三百餘名懽躍投見¶
成龍曉諭以撫部院不忍加誅安慰解散天地父母之¶
至意啟禎跪泣衆冦崩角稽首咸願就撫成龍隨即申¶
報六月初一日奉憲牌恩允矜宥給示安慰復遵發示¶
曉諭本月初三日劉啟禎率衆來白杲獻傾心向化旗¶
一靣赴守憲投誠賞賚勸諭衆皆悦歸又奉撫部院諭¶
<pb:KR4f0026_WYG_001-52a>¶
劉啟禎既率衆投歸倘能招致他寨强頑一體歸誠尤¶
當加以優奨守憲仰體徳意特委劉啟禎執牌向各寨¶
宣諭招撫於本月初七日啟禎招鮑洪功陳恢恢李公¶
茂等率衆來白杲獻安家樂業旗一面赴守憲投誠各¶
賞賚勸諭給照牌告示䕶身寧家衆皆悦歸東山已靖¶
撫事已竣伏乞批示囘省¶
　　招撫後諭東山士民¶
照得本府前駐岐鎮頗與士民無忤近因東山作難撫¶
<pb:KR4f0026_WYG_001-52b>¶
部院遴委勸慰今爾士民相安無事本府應歸省復命¶
合行曉諭爲此示諭東山士民知悉本府於本月某日¶
由白杲暫駐岐鎮爾等須念撫部院生全之徳堪侔天¶
地至誠之心可格豚魚凡有血氣誰無知覺父母妻子¶
朝夕歡聚誰歡聚之也雞犬桑麻優㳺恬熙誰恬熙之¶
也婦子無山棲日暴之苦壯丁無瞭髙守隘之累無畏¶
乎兵戈而免負銃帶火之艱無憂乎捕役而獲薅棉鋤¶
豆之樂夫妻安枕而夜半可以不驚親友徃來而株連¶
<pb:KR4f0026_WYG_001-53a>¶
可以無慮此恩此徳今生今世何以報撫部院之萬一¶
也自示之後各安生理永革邪念食新在即秋收不遠¶
山中正好避兵愚民豈堪將相一念之錯皆由訛言之¶
誤囘心之早即是終身之福耕田當差勿藉口禁捕而¶
併阻乎官役安下敬上勿藉口激變而兼撓乎王法¶
朝廷設官治民一定之體有司差役勾攝不易之法從¶
今循理守分自無恐懼憂患命由天定禍自人作思之慎之¶
　　招撫事竣慰東山士民諭¶
<pb:KR4f0026_WYG_001-53b>¶
照得東山官激民變一案撫部院好生爲念不忍加誅¶
夙知守憲徐慈祥素著副府王老成持重特命撫慰又¶
虞山中士民疑畏不前因本府昔駐岐鎮頗爲爾信愛¶
遴委安撫於五月十七日单騎進山士民果釋疑畏劉¶
青藜之父率衆歡迎泣訴寃害六月初三日出山赴守¶
憲行署傾心向化仍宣布院道徳意鮑洪功陳恢恢李¶
公茂相繼悦歸辯明前愆咸願安家樂業䝉撫部院矜¶
念無知槩加恩宥守憲遍給照示嚴禁毒捕仇家株連¶
<pb:KR4f0026_WYG_001-54a>¶
揑害多方生全㺯兵赤子安帖無驚合行曉諭爲此示¶
諭東山内外人等知悉亂民已靖官兵已撤凡爾原未¶
脅從士民可無逼脅之慮亦無玉石之憂毒捕不敢肆¶
虐仇家不敢揑害各安厥居共享山中太平布告逺邇¶
咸使聞知¶
　　又安慰士民諭¶
照得東山官激民變一案本㕔奉院道憲委駐扎白杲¶
单騎進山曉以忠義諭以國法力爲解散山中士民泣¶
<pb:KR4f0026_WYG_001-54b>¶
訴寃害畏禍聚集情願歸家安業已於本月初三日劉¶
青藜之父投見守憲特賜袍帽歡躍歸家現今守憲駕¶
臨白杲開誠布赤布告士民凡有一切身被逼害或以¶
舊事吹求或以親友波及情實可憫合行曉諭爲此示¶
諭東山中外士民知悉監禁寃誣俱已釋放被俘良善¶
半已昭雪衆所共知捕緝尚未銷案疑畏不能帖息因¶
山路隔絶毒捕碁布寃情阻於上達驚惶無所依歸示¶
到之日或星馳申訴執示䕶身務各安厥居萬勿仍前¶
<pb:KR4f0026_WYG_001-55a>¶
疑懼聚衆失業至於喜亂奸宄多屬逰手好閒之徒逃¶
匿亡命之流原無身家可慮且有罪案未結好爲訛傳¶
以驚亂人心苟全已命凡我士民咸有父母妻子産業¶
身家縱有株連尚存公論一辯自明切勿爲彼輩所愚¶
也¶
　　諭隣境各屬¶
照得撫院發示安慰百姓凡東山相連一帶地方山寨¶
嘯聚人等俱在一視同仁之内不止爲麻城一縣也或¶
<pb:KR4f0026_WYG_001-55b>¶
黄岡羅田等處有願領示者開明某縣某處以便填註¶
示尾給發收照¶
　　委䕶程宦牌¶
照得本府奉撫部院牌委安撫東山已經安撫報明在¶
案所有程鎮邦援例赴府乞撫具文詳報撫院已䝉批¶
准援例安撫合行投見爲此牌仰河泊景可賢差役左¶
先䕶送程鎮邦前去㑹城投見撫部院守候囘文沿途¶
毋得稽延時日致干取咎未便¶
<pb:KR4f0026_WYG_001-56a>¶
　　宣慰陳恢恢諭¶
照得本府奉撫部院安撫東山費盡苦心推誠置腹劉¶
君孚信之最真陳恢恢在沙廟相見甚是爽利恨見之¶
晩不料鄒君升爲盜僕逼脅君孚仗義進勦本府因之¶
㑹集鄉勇協力相助申報各憲以劉君孚陳恢恢爲勦¶
主四境告示昭然耳目且恢恢與衆紳士陪本府毎夜¶
飲酒情意浹洽何物畜生輒布浮言離間我同心本府¶
年近六旬離家一十四載止帶二僕孤身萬里一片實¶
<pb:KR4f0026_WYG_001-56b>¶
心惟欲保全百姓駐岐數年一舉一動士民咸知非爲¶
功名起見兹恢恢見疑本府使心跡未明殊切憤恨望¶
君孚作速傳諭恢恢見亮此心無異若懐狐疑將以禽¶
獸待本府也本府焦勞招撫精力疲竭乆思囘籍何可¶
乆戀官職爲人所疑忌如本府不以實意待恢恢天地¶
鬼神速加誅殛¶
　　東山就撫後飭行保甲諭¶
照得東山向化士民安業本府親履田畈編立保甲稽¶
<pb:KR4f0026_WYG_001-57a>¶
查匪類勸勉爲善惟恐遊手好閒之徒兇逆亡命之流¶
不遵本府勸諭且憾山中就撫心懐叵測匿名山間流¶
禍地方潛行不軌勒良從逆一以壊安撫之實一以貽¶
良善之憂深可痛恨爲此牌仰知悉如有匪類速勸投¶
見倘執迷不悟脅良作亂凡我士民嚴行保甲協力擒¶
解或殱滅報功本府申詳院道厚加奨賞以勵忠義以靖¶
地方切不可藉端報復讐害無辜不惟有負本府撫¶
輯民人清靖地方至意且以犯神人之忌不淺矣¶
<pb:KR4f0026_WYG_001-57b>¶
　　禁止嚇詐就撫士民諭¶
照得東山就撫守憲勸賞給撫部院告示安插逺近咸¶
知但其中有鄰封愚民附和入山既撫之後願各歸本¶
地安業恐鄉保地棍衙蠧惡捕藉口稽查恐嚇索詐¶
将歸業好意反致失所殊非院道安撫之意合行曉諭¶
爲此示諭本地士民人等知悉查本人歸家騐明守道給¶
票并告示即善爲安插如有諸色人等藉端嚇詐除¶
本人禀究外鄉保即刻指名呈報以凴報道申院拏解¶
<pb:KR4f0026_WYG_001-58a>¶
正法倘通同作弊或縱容肆害事犯之日鄉保均難姑宥¶
　　清理保甲諭¶
照得東山已靖應冝安插爲撫良善後之計兹本府沿¶
堡清理設立户長教訓子弟編擇甲長稽查烟民各安¶
生理毋縱爲非唯恐有流移遊手之類無家可歸無業¶
可務聚集山中衣食不足甚之兇逆亡命之徒有罪案¶
未消匿處林藪苟延旦夕均應處置得宜以撫良善合¶
行曉諭爲此示仰陳恢恢知悉亟清理山區除将本區¶
<pb:KR4f0026_WYG_001-58b>¶
居民安插務農照例設立户長編擇甲長外如有流移¶
遊手之類作何安插至於兇逆亡命之徒罪案未消速¶
趁此時投首可以免罪若觀望不前則此㑹一失投首¶
無門山中終非逋逃匿奸之地後悔何及思之思之¶
　　保甲事竣再行申飭諭¶
照得麻城東山撫勦咸輯士民向化本府駐麻時已經¶
親履垣區編立保甲稽查匪類勸勉爲善日無寧晷心¶
未刻閒雖有成規惟恐本府離麻之後人心渙散無有¶
<pb:KR4f0026_WYG_001-59a>¶
聯屬特委各方總堡督領垣主户首分任勤勞逐户清¶
查倘有流亡兇逆之輩遊手好閒之徒不遵本府勸諭¶
不聽保長約束心懐叵測爲害地方潛行不軌煽惑我¶
民以壊安撫之實以貽良善之憂深可痛恨爾西南北¶
一帶山勢不甚險峻士民原無異心但地連兩界路通¶
光黄必須稽察嚴宻永保地方¶
　　申飭區堡諭¶
照得設堡長户首原爲清理保甲稽查匪類若不徹¶
<pb:KR4f0026_WYG_001-59b>¶
底清查顧惜情面大非借重之意嗣後凡屬領牌堡甲¶
所轄區分户首烟民務要遵依憲行保甲之法聽信堡長¶
教戒爲此示仰領委堡長及區内人等知悉作速稽查¶
匪類盜賊教率子弟驅除强暴防守要路勿使容隱¶
不軌縱放逃僕一家有警隣里協力救䕶一方有警隣堡¶
同心堵勦爾等冝各以身家性命爲重今日本府拳拳¶
委託再三叮嚀總欲爾等共享太平無事之福也本府更¶
有囑者地方重大事務除真實宻報即宜相機早圖毋¶
<pb:KR4f0026_WYG_001-60a>¶
令遺患慎之慎之¶
　　再諭東山士民¶
照得本府奉部院命安撫山中爾等念¶
朝廷徳意傾心向化不越十日漸次蕩平止因該縣有¶
爾等陽順隂逆之議部院飭本府暫駐安插毋得擅¶
離麻邑期爲善後事宜以致覊留一月有餘目覩亢旱¶
憂心如焚兼之訛言沸騰傳本月初二初七爾等破城縣¶
中男婦縋城逃走人情洶洶本府寝食不安今訛期已¶
<pb:KR4f0026_WYG_001-60b>¶
逾保甲巳編幸天雨霑足四民稱快又李公茂隨守憲¶
赴省投見部院劉青藜出首副将僞劄候¶
題優叙劉君孚保全地方一片實心本府倚爲左右手陳¶
恢恢屢次謁見毫無芥蔕鮑洪功夜行歌舞李子茂名¶
雖掛於招撫實無預於激變皆爾士民耳聞目見山中¶
復有何疑本府難於乆駐的於某日囘省復命合行曉¶
諭爲此示諭山中人民知悉嗣後各安生理共享豐年¶
須念該縣撫後復叛之文爾等誰無良心應與本府爭¶
<pb:KR4f0026_WYG_001-61a>¶
氣勿使其言效驗爲所耻笑本府駐武昌相隔不逺凡¶
事可速禀報其餘人民安家樂業勿再爲訛言蠱惑¶
致生驚擾¶
　　勸諭士民¶
照得東山作難止因被誣士民嘯聚將附近居民逼脅¶
入黨哀哉耆年父老曾經兵戈之慘曾罹流亡之苦萬¶
死一生留此殘喘撫兒孫而心酸覩田宅而魂銷又有¶
衣冠子弟身受¶
<pb:KR4f0026_WYG_001-61b>¶
朝廷恩榮顧惜祖宗門第禮義廉恥不忍棄絶中夜¶
徬徨莫知所措父母妻子環聚而欷歔泣下又有種田¶
農夫賦性愚樸十數年來耳不聞金革之聲目不覩¶
旌旗之色止知終嵗勤動納粮之外積儲粟豆花布茅¶
屋之中畜養鷄鴨猪犬稍有餘裕買牛生犢便稱山¶
中富翁聞此警息搥胸頓足件件難捨又有商賈之流¶
或係已資或係借貸抛妻别子經營江湖折本羞見故¶
鄉倘有生意歸家修理房屋治買衣服桌椅器皿好爲¶
<pb:KR4f0026_WYG_001-62a>¶
精緻婢女僕兒好爲役使忽聽無端啟釁顧惜從前辛¶
苦棄之不忍守之難保痛哭流涕天日昏慘凡此士民¶
情狀堪憐因之族㣲勢寡者含淚棄家逺避他鄉苟¶
全性命㷀㷀無依族大勢重者糾合同姓異姓督修堡¶
垣器械能自守衛决不苟且從逆此等苦情壅於上聞¶
在爾等各爲身家性命在¶
朝廷便是忠義良善若不奨勸何以勵後合行給示奨¶
勵爲此示諭東山士民知悉爾等自能守衛者忠義可¶
<pb:KR4f0026_WYG_001-62b>¶
嘉望風逺避者良善堪憫自今伊始潢池赤子俱是一¶
家各宜安心樂業共享山中太平本府更有囑焉值此¶
多事之時不無一二姦民引誘後生徼倖功名殊不思¶
耕田鑿井之民豈慣爲披甲荷戈之事本府曾有訓言¶
山中正好避兵農民豈堪将相古語有云一将功成萬¶
骨枯這事豈是容易做的嗣後須嚴行保甲責成户¶
長稽查詐僞勤約子弟勿留禍害之種勿蹈危亡之轍¶
慎終如始以靖地方¶
<pb:KR4f0026_WYG_001-63a>¶
　　招撫事竣詳¶
看得劉啟禎即劉君孚而劉青藜乃啟禎之姪自幼喪¶
父啟禎養爲已子住東山曹家河區内禍縁夏寅生李¶
攀龍爲僞劄一案忽被拏解人心已屬驚疑該縣未出¶
示曉諭而捕役藉端恐嚇凡東山一帶舊日招撫遺民¶
并訛傳劄内姓名及貿易歸家商賈形涉疑似人人有¶
莫保之勢而徐家堡劉公先李君聖方燕及談召賢疑¶
畏入山鄉保報明該縣委耆老安慰已經解釋陡於五¶
<pb:KR4f0026_WYG_001-63b>¶
月十五日魯家台鄉約魯象美徐家堡鄉約周美公曹¶
家河鄉約李祥陳家集鄉約徐克承赴縣㸃卯該縣輕¶
聽人言将周美公等硬夾取供仍行監禁至於楊楚喬¶
係劉青藜十二年當差頭之保户因差銀角口用刑成¶
招並無報呈奸細縁由周美公等泣訴有據而劉君孚¶
聞風嘯聚脅衆㺯兵鮑洪功陳恢恢李子茂亦以捕嚇¶
嚮應山中震驚縣治戒嚴幾於燎原此起釁之由而該¶
縣請兵鎮勦之所從來也成龍於五月二十二日奉撫部¶
<pb:KR4f0026_WYG_001-64a>¶
院遴委安撫二十七日進山曉諭六月初三日劉啟¶
禎率衆出山獻傾心向化旗一面赴守憲投誠賞賚¶
有差給照票安插而劉公先李君聖方燕及談召賢均¶
在安插寧家之内劉青藜主張在父非别有事端脅從¶
劉元兒鄒先甫均已解散本月初四日報明撫部院發示¶
宥罪安慰在案劉啟禎䝉守憲牌委招撫山中餘孽¶
本月初七日啟禎招鮑洪功陳恢恢李子茂率衆出山¶
獻安家樂業旗一面赴守憲投誠賞賚有差給照票¶
<pb:KR4f0026_WYG_001-64b>¶
安插本月初七日報明督撫部院照例宥罪安慰在案¶
本月初八日奉督撫部院爲撫綏全賴賢能等事牌仰¶
即将發來告示特諭各士民凡被劉逆煽從黨羽或令¶
徑行解散或令隨該府赴道協投明歸農一槩不得株¶
連慎勿任其執迷不悛慘遭殺戮累辱父母妻子有負¶
本部院軫恤至意等因奉此遵依發示曉諭士民凡煽¶
從黨羽有徑行解散者有赴憲領票歸農者咸體督撫¶
部院軫恤至意在案再查該縣飛報叛形案内開周美¶
<pb:KR4f0026_WYG_001-65a>¶
公供稱方韶友在雲南來散劄付藏於劉君孚家自招¶
撫之後遍查無方韶友踪跡藏劄亦無的據李祥瑞供¶
稱雲南二人不知姓名送劄付與劉君孚劉青藜邵君¶
弼查邵君弼年老並未倡亂而雲南二人不知姓名渉¶
於風影徐克承供稱郭輝之在君孚家行走呌小的探¶
報信息查徐克承係陳家集鄉約在東山之外離曹家¶
河三十餘里郭輝之何由囑其探信也且曹家河鄉約¶
李祥瑞亦赴縣㸃卯何信不可探而囑徐克承焉如疑¶
<pb:KR4f0026_WYG_001-65b>¶
㸃卯鄉約爲奸細則無人不可疑矣又六月十七日劉¶
啟禎領程鎮邦出山赴守憲投誠十九日䕶送赴省投¶
叩撫部院求賜發落本月二十四日奉批已據守道詳¶
批發臬司将所繫家口取保候給在案縁係安撫事宜¶
合逐一據實詳報¶
　　招募反側充伍諭¶
照得東山逆黨一嵗三叛繩以¶
國法當大肆殺戮盡絶根株本府仰體各憲好生徳意¶
<pb:KR4f0026_WYG_001-66a>¶
念爾愚民無知爲奸宄煽惑以致發兵勦絶身首異處¶
妻子家業一旦成空真可憾又可憐也除将首逆擒解¶
正法外餘黨概行免死但爾等共圖不軌釀禍地方凡¶
被害之家何能甘心隱忍爾等餘黨中懐疑畏莫若乗¶
召募鎗手之名投見本府充兵食粮如有技勇另加提¶
抜先給安家銀一兩五錢隨帶鳥鎗照例領價與其提¶
心弔膽不如披甲荷戈爲此示仰東山一帶士民人等¶
知悉凡有願充招募速行報名决不相强至若地方士¶
<pb:KR4f0026_WYG_001-66b>¶
民與衙蠧惡捕假稱兵役肆行嚇詐毒害無辜者本府¶
已訪知一二件仰受害人等作速申寃立刻通詳拿究¶
勿謂城狐社鼠本府生性執抝决不假借總使勢不兩¶
立亦自無妨也¶
　　上張撫臺善後事宜禀¶
成龍奉嚴命酌行善後之法焦心勞思採訪山中地勢¶
路徑隘口已有成局大約良民居多而頑民有數編以¶
保甲諭以利害各有互保身家之心成龍擇殷實良善¶
<pb:KR4f0026_WYG_001-67a>¶
舉爲區長聫絡守禦家自爲守人自爲戰料宵小不能¶
出其範圍木樨河現委夏鼎安夏正宗夏栁宗丁貴卿¶
丁吉生等弹壓夏族人丁有二百餘前倡亂之時立志¶
不變已與逆爲讐用之此路可保無虞二里河果有李¶
公茂先撫不知名姓因劉啟禎未行招撫氣激嘯聚本¶
月十八日啟禎聞風往慰十九日報信安息且此地有¶
鄉耆田初陽二男俱係青衿啟禎未徃慰之先因公茂¶
作孽曾設相鬭之勢公茂氣餒嗣啟禎往慰而止李公¶
<pb:KR4f0026_WYG_001-67b>¶
茂即李攀龍之叔攀龍在監可以挾制其心目前委田¶
初陽爲區長以樹其敵且有東義洲區長鄭君佩等殷¶
家園區長商克繩等落梅河區長張在如等南庄區長¶
金鼎黄等木子店區長童瑞之等俱巨族富室爲之聲¶
援此逆已在籠中但因啟禎往慰姑開一面兹奉憲諭¶
亦必令出山申誡以懲将來十九日據劉啟禎宻禀稱¶
外縣竟有不軌之徒私來殺禎不忿招撫似此人心不¶
體¶
<pb:KR4f0026_WYG_001-68a>¶
朝廷徳意非勦不能靖祈發四張宻票給余公進夏仲¶
昆袁興明督烟民堵截關口要路布揚聲勢自然奪魄¶
至於山中李公茂已經解散禎大膽承任凡事不煩過¶
慮尚有潘家塘大盜馬歪嘴乗釁刼擄人家禎欲處死¶
不卜肯發令否成龍時在麻城當夜宻差飛遞硃票相¶
機擒殱數日尚無動靜今麻城附近東山内外編甲巳¶
就紳衿和好成龍尅期仍赴杲鎮布置山中有黄寅生¶
並無黄日昇守道甚得人心雖交代在即尚宜欵畱善¶
<pb:KR4f0026_WYG_001-68b>¶
後局面已定可計日以待成龍年邁力疲不善飲食强¶
勉辦事以報憲恩之萬一仰祈洪慈俯念成龍奔走之¶
苦委員接署生死感激倘有可効力之處决不以官之¶
去畱異心也¶
　　請委武昌署員詳¶
本年六月十四日奉總督部院蔡憲票差官張虎前去¶
武昌府著落官吏查照後開榖草數目勒限全完協同¶
解官人役限本月中旬以内飛解來荆接濟等因奉此¶
<pb:KR4f0026_WYG_001-69a>¶
該職遵查於六月十六日爲亟請署員等事竊成龍¶
係黄州府同知于本年三月初九日委署武昌府事因¶
就近補授一案授武昌府知府尚未領慿值¶
禁旅南征成龍奉委修搭浮橋被山水衝毁失悞軍務¶
題叅部議處分應遵奉離任且成龍奉憲徃撫東山遥¶
隔省治一切府事俱髙閣躭悞如軍前草束舊欠新派¶
不及催辦¶
欽案部件熱審重情不及清理負罪滋深幸東山已¶
<pb:KR4f0026_WYG_001-69b>¶
靖撫事已竣本月初七日詳憲候批歸省䝉批一應安¶
插善後事宜該府必須計慮停妥另詳報奪囘省成龍¶
凛遵成命撫事雖就而善後非旦夕可奏仰體憲慮爲¶
地方生民圖乆安之計現在清查保甲立守望相助之法¶
延日逾乆積案逾多現今武昌同知新任正可接署¶
料理府事伏乞憲臺俯念¶
欽部案件軍需關係重大迅委同知接理成龍受憲籌¶
畫得以盡心効力不敢以去位貽害地方生民等因具詳¶
<pb:KR4f0026_WYG_001-70a>¶
憲臺未䝉批發又於六月二十五日奉布政司信牌爲¶
特叅違玩官員事本年六月十四日奉撫部院張憲¶
牌行司照牌内咨文奉¶
㫖事理欽遵施行等因奉此看得成龍原任黄州府¶
同知本年三月初九日委署武昌府事䝉¶
題補武昌府知府尚未領慿因浮橋一案¶
題叅革職例應解任伏乞憲臺勅司速詳委員署篆¶
理事庻一應軍需¶
<pb:KR4f0026_WYG_001-70b>¶
欽部案件責有攸歸等因於六月二十六日申詳亦未¶
䝉批發今奉憲差催辧榖草隨該看得自五月二十二¶
日成龍委撫東山未嘗一刻忘解荆軍需奈羈處僻¶
隅不能分身以應憂心如焚亟欲撫竣囘省料理又因¶
善後之計多方布置非旦夕可就唯恐日乆遲悞於六¶
月十六日詳請委署催辧軍需又本月二十六日詳請¶
署員接理撫事軍需兩無違延俱未䝉憲示兹差官¶
目覩成龍艱辛疲病之状事出兩難伏乞憲臺查批原¶
<pb:KR4f0026_WYG_001-71a>¶
詳仰鮑同知接印理事刻期督催不至遲悞於公事庶¶
可有濟耳¶
　　任合州時張撫臺復札(計二/道)¶
合陽荒殘冲瘠得髙賢撫而綏之自必漸有起色頃聞¶
初蒞新政驅冗役卻輿從及絶無名之應付清操毅力¶
即此已見一斑甚快甚慰也¶
武隆酉陽一帶地方素産楠木所以特遴門下遍查耳¶
及接來翰山形地勢燎如指掌併分五路並進到處插¶
<pb:KR4f0026_WYG_001-71b>¶
牌橛記認具見門下措置井井有條乃所報之木並無¶
一株合式者門下可悉心確查如獲巨料不佞自於疏¶
中¶
題叙以酬門下勤勞也萬勿以尖細者搪塞可耳不盡¶
　　佐黄州署武昌時湖廣張撫臺來札(計五/道)¶
親翁此行能不負不佞愛惜麻民之意爲之喜而不寐¶
此時惟推好生之心以荅¶
上帝守如保之念以全小民何頑梗之不可輸誠何强¶
<pb:KR4f0026_WYG_001-72a>¶
梁之不可感化劉啟禎既率衆投誠自當令其仍安耕¶
鑿倘能招致他寨强頑一體歸誠尤當加以優奨决不¶
食言也至吳逆散劄之人作何縛獻其脅從之衆解散¶
之後安插何處目今漢陽業已增兵黄協亦請添兵額¶
應否可令入伍或仍編入各里甲俱煩一一斟酌行之¶
招撫之議既成黄協自可囘黄惟畱一守備駐麻此非¶
疑麻民猶有反側葢麻城地界二省向欲添設守備駐¶
防此不佞之初意非自今日始也諸凡就緖之後方可¶
<pb:KR4f0026_WYG_001-72b>¶
囘省發去告示十道可即張掛曉諭二十八日接到詳¶
騐已批行守道矣二十九日接到來文俱一一照行惟¶
二十四日報文何尚未至耶幸查之¶
劉啟禎傾心向化具見親翁善於招徠但未投誠人等¶
應逐一招撫毋令卧榻之側猶有他人鼾睡也至啟禎¶
招撫有功可否令其轅門効用當以戎旗守備待之各¶
鳥鎗手作何安插尤當得所可否令其入伍目今漢陽¶
營已奉文召兵黄州協亦添設麻城羅田守備業經¶
<pb:KR4f0026_WYG_001-73a>¶
題請增兵六百名而不佞撫標亦見需人倘入撫標其¶
中果有雄武之士當抜置材官千把之列葢投誠之衆¶
恒苦其反側未安須以至誠待之令彼易於輸心向化¶
則地方自可無事耳投誠盡至黄協方可撤兵鄉紳盡¶
歸小民自然樂業諸凡事宜總煩親翁措置妥當與守¶
道商酌行之投誠事竣可叙妥詳不佞當以親翁招撫¶
之功¶
題請優叙目今地方多故之際早爲¶
<pb:KR4f0026_WYG_001-73b>¶
上聞亦足慰¶
朝廷宵旰之憂也竚切竚切¶
前浮橋一案因准将軍咨移不得不爲¶
題叅詎意部議處分太過但親翁賢聲素著不佞自即¶
題畱以孚輿論况重以麻城安撫之功乎惟勉力竣事¶
幸勿以此思賦歸來也程鎮邦至省其家屬已取保發¶
領以信招徠今仍令赴親翁處倘能将黄金龍梅公素¶
及黄日昇令彼設計擒拿将來尚可爲之叙其功能也¶
<pb:KR4f0026_WYG_001-74a>¶
又孫調元及散僞劄諸人俱須畱神宻訪奸人盡得則¶
民心自安此尤安插事宜之要𦂳者也耑佈不一¶
東山招撫全屬親翁勞績今徐守道交代在即則善後¶
事宜尤爲親翁獨力成之矣頃聞木樨二里河又有嘯¶
聚之事不知果否想大隊既已招撫此小醜自易爲平¶
定也惟留神不一¶
接來翰具悉尊意但疆圉多事正藉賢刺史善爲撫馭¶
以恤殘黎不佞行即繕疏¶
<pb:KR4f0026_WYG_001-74b>¶
題畱矣幸親翁盡瘁¶
王事勉抑私情其東山善後事宜尤望畱意¶
　¶
　¶
　¶
　¶
　¶
　于清端政書巻一¶
